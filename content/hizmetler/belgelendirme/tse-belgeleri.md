---
title: "TSE Belgelendirmesi"
description: "TSE Belgesi."
lead: ""
date: 2020-10-13T15:21:01+02:00
lastmod: 2020-10-13T15:21:01+02:00
draft: false
images: []
menu:
  hizmetler:
    parent: "belgelendirme"
weight: 130
toc: true
belgeUstfoto: "/images/belgelendirme/ISO.webp"
belgeUstfotoSize: "background-size: auto 40vh"
---

<div class="text-center">
<img src="/images/belgelendirme/tse.png" width="300px" height="174px" class="img-fluid p-1" alt="TSE"></div>

### TSE Hizmet Yeterlilik Belgesi - HYB

Hizmet Yeri Yeterlilik Belgesi; Hizmet yerinin imkanlarının ilgili Türk Standardı ve/veya Türk Standartları Enstitüsü tarafından hazırlanmış olan kritere uygunluğunu gösteren ve aktedilen sözleşme ile kullanılabilen geçerliliği 1 yıl olan belgedir.
Hizmet üreten sektörlerde, işyerleri, kurum veya kuruluşların verdiği hizmetlerin yeterliliğinin, ilgili Türk Standardına ve/veya Türk Standartları Enstitüsü tarafından hazırlanmış olan kriterlere uygunluğunu gösteren ve akt edilen sözleşme ile kullanılabilen geçerliliği 1 yıl olan belgedir. Bu belge tüketiciye verilecek hizmetlerin ve çeşitli işyerlerinin mevzuata uygunluğunu, imkan ve kabiliyetlerinin yeterliliğini gösterir.
Hizmet Yeterlilik Belgesinin Yararları Nelerdir?

* Bazı sektörlerde hizmet veren kuruluşlar için ihale şartlarından birisi yerine getirilmiş olur.
* İşyerlerinde bulunan tüm teçhizat sigorta kapsamına alınır,
* Müşterinin servis hizmeti için bıraktığı tüm cihazlar sigorta kapsamındadır,
* Belgede yazılı hizmet için belgeli kuruluşun alt yapısının tam olduğunu garanti eder,
* Hizmetin belirli bir süre içerisinde ve belirli kurallara uygun olarak verilmesini sağlar,
* Verilen hizmet geriye dönük olarak izlenebilir,
* Verilen hizmetin kalitesi artar,
* Hizmet alan müşterinin haklarının korunmasını sağlar,
* Müşteri fiyat yönünden korunur
* Müşteri memnuniyetinin artmasını sağlar,
* Hizmet veren kuruluşun müşteri sayısının artmasını sağlar,
* Ürün ile ilgili satış sonrası hizmetlerin güvenle yürütülmesini sağlar.

### TSE Ürün Belgelendirme

Bir ürünün belgelendirilmesi, ürünün özel standartlar ve diğer norm dokümanlara uygunluğu için güvence sağlamanın bir aracıdır. Bazı ürün belgelendirme sistemleri, ürünün başlangıç deneyini ve ürün tedarikçisinin kalite sistemlerinin değerlendirilmesini ve bunu takiben fabrika kalite sistemini, fabrikadan ve serbest piyasadan alınan numunelerin denenmesini dikkate alan periyodik kontrolü içerir.
Ürün belgelendirme sistemleri TS EN 45011 Ürün belgelendirmesi yapan belgelendirme kuruluşları için genel şartlar" standardına uygun olarak gerçekleştirilir.
Bu standart, belgelendirme kuruluşlarının, üçüncü taraf belgelendirme sistemlerini tutarlı ve güvenilir bir şekilde çalıştırabilmelerini ve böylece bunların ulusal ve uluslararası temelde kabullerini kolaylaştırmak ve bu suretle uluslararası ticareti geliştirmeleri için gerekli kuralları belirler.

**TSE ÜRÜN Belgesinin Yararları Nelerdir?**

Ürün belgelendirme sistemi, ürünün imalattan kullanım yerine kadar birçok fayda sağlar.

*İmalatçılar için;*

* Müşteri güveni
* Pazarlama kolaylığı
* Sürekli gelişmeye katkı
* Kalitesizlik maliyetlerinde azalma
Doğalgaz ve su dağıtım kuruluşları gibi uygulayıcılar için;
* Müşteri güveni
* Kalite kontrol maliyetlerinde azalma
* Ürüne bağlı işletme maliyetlerinde azalma
* Standartlara uygun ürün kullanımı
Kullanıcılar için;
* Güvenli ürün kullanım rahatlığı

### TSEK Kalite Uygunluk Belgesi
 
**TSEK Belgesi Nasıl Alınır?**

TSEK Kalite Uygunluk Belgesi; Türk Standardları Enstitüsünde bulunmayan konularda İmalata Yeterlilik Belgesi almaya hak kazanmış firmaların söz konusu ürünlerinin ilgili uluslararası standardlar, benzeri Türk Standardları, diğer ülkelerin milli standardları, teknik litaratür esas alınarak Türk Standardları Enstitüsü tarafından kabul edilen Kalite Faktör ve Değerlerine uygunluğunu belirten ve aktedilen sözleşme ile TSEK Markası kullanma hakkı verilen firma adına düzenlenen ve üzerinde TSEK Markası kullanılacak ürünlerin ticari Markası, cinsi, sınıfı, tipi ve türünü belirten geçerlilik süresi bir yıl olan belgedir.

TSEK Markası; üzerine ve/veya ambalajına konulduğu ürünlerin Türk Standardları Enstitüsü tarafından kabul edilen Kalite Faktör ve Değerlerine uygun olarak imal edilip piyasaya arz edildiklerini belirten ve aktedilen sözleşme çerçevesinde kullanılabilen, 556 sayılı Markaların Kullanılması Hakkında Kanun Hükmünde Kararnameye göre dört ayrı tipte tescil edilen monogramlardır.
