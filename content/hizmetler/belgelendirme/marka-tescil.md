---
title: "Marka Tescil İşlemleri"
description: "Marka Tescil İşlemleri."
lead: ""
date: 2020-10-13T15:21:01+02:00
lastmod: 2020-10-13T15:21:01+02:00
draft: false
images: []
menu:
  hizmetler:
    parent: "belgelendirme"
weight: 160
toc: true
belgeUstfoto: "/images/belgelendirme/ISO.webp"
belgeUstfotoSize: "background-size: auto 40vh"
---

<div class="text-center">
<img src="/images/belgelendirme/marka-tescil.png" width="280px" height="350px" class="img-fluid p-1" alt="Marka Tescil"></div>

Marka, bir işletmenin mal ve/veya hizmetlerini bir başka işletmenin mal ve/veya hizmetlerinden ayırt etmeyi sağlaması koşuluyla, kişi adları dahil, özellikle sözcükler, şekiller, harfler, sayılar, malların biçimi veya ambalajları gibi çizimle görüntülenebilen veya benzer biçimde ifade edilebilen, baskı yoluyla yayımlanabilen ve çoğaltılabilen her türlü işarettir.

***Marka Tescili Süreci***

1-Marka Başvurusu; Markanın müsaitliği kontrol edilir, gerekli evraklar ve logonun hazırlanması ile başvuru sağlanır.
2-Süreç Değerlendirme; Marka başvurusu benzerlik araştırmasını tamamlayan markalar, 2 ay süreyle bültende yayınlanır.
3-Tescil Belgesi; Yayın süresini tamamlayan markalar, belge ücretinin ödenmesine istinaden tescil belgesi düzenlenir.

***Marka Tescilinin Avantajları Nedir?***

* Hukuki koruma sağlar
* Tescilli markanın rekabet gücü ve itibarı yüksektir 
* Kalite belgeleri almak için marka tescil belgesi veya başvurusu gereklidir 
* Belirlenen bedel karşılığında devredilebilir, lisans verilebilir 
* Markanızın tüm faaliyet alanınızda korunmasını sağlar
* Taklitlerinin ithalat ve ihracatının engellenmesini sağlar

***Marka Tescili İçin Gerekli Evraklar***

* Başvurusu yapılacak markanın logo, amblem, yazı karakteri, etiketi veya ambalaj örneği
* Tüzel kişilikler için tam ticari ünvanı, açık adresi ve vergi dairesi/numarası (vergi levhası)
* Gerçek kişiler için TC kimlik numarası (kimlik fotokopisi) 
* Markanın temsil ettiği malların veya hizmetlerin listesi (marka sınıf seçiminde kullanılacaktır.)
* Sözleşme ve Vekaletname (Vekaletname noter onayı gerektirmemektedir.) 
* Marka tescil belgesi için ödenen başvuru harcı dekontu.

***Marka tescili ne zaman sonuçlanır?***

Marka tescil işlemlerinin sonuçlanması ortalama 5 ila 8 aydır. Türk Patent Enstitüsüne eksiksiz olarak yapılan marka başvuruları veri giriş, mal ve hizmetlerin kodlanması, arama ve inceleme aşamalarından sonra red için herhangi bir neden bulunmaması halinde iki ay süre ile Resmi Marka Bültenin 'de yayınlanır.

***Marka tescil koruma süresi nedir?***

Marka tescilinde koruma süresi başvuru tarihinden itibaren 10 yıl sürmektedir.Bu sürenin tamamlanmasına 6 ay kala yenileme yapılmaktadır. Süre içerisinde yenileme yapılan dosyanın sonraki 10 yıl için tescil hakkı devam edecektir.

### PATENT FAYDALI MODEL TESCİLİ

Patent ve faydalı model, sanayi alanındaki bir buluşun sahibine TÜRKPATENT ENSTİTÜSÜ tarafından verilen, ekonomik değeri olan belgedir. Bu belgeler, buluş yapan kişiye, buluşunu topluma açıklaması karşılığında buluşu üzerinde belirli bir süre için kişiye özel hak tanınarak buluşun korunmasını sağlar.

***Patent***

Bir buluşun patent ile korunabilmesi için taşıması gereken kriterler aşağıdaki gibidir; Yenilik şartı ile buluşun daha önceden açıklanmış olan bilgiden nicelik bakımından farklı olması gerekmektedir. Buluş basamağı şartı; yeni olan ama tekniğin bilinen durumundan aslında çok da farklı olmayan buluşların patent ile korunmasını engellemek için vardır. Yani, bir buluşun toplumun sahip olduğu bilgilerin toplamının üzerine yararlı bir şey eklemesi gerekmektedir. Sanayiye Uygulanabilirlik; buluş, tarım dahil sanayinin herhangi bir alanında üretilebilir veya kullanılabilir nitelik taşıyorsa, sanayiye uygulanabilir kabul edilir.
Patent ile Faydalı Model arasındaki farklar nelerdir?

*Faydalı Model başvurularında tekniğin bilinen durumunun aşılması kriteri aranmaz. Ancak, patent belgesi için bu şart aranmaktadır.
*Faydalı Model belgelerinin koruma süresi 10 yıl, patent belgelerinin ise incelemeli 20 yıl, incelemesiz 7 yıldır.
*Patent başvurularında araştırma ve inceleme raporları düzenlenerek buluşun yeni olup olmadığı araştırılırken Faydalı Model de bu süreç yoktur.

 *Faydalı Modelin tescil prosedürü yaklaşık 1-1,5 yıl içinde tamamlanmaktadır. Patent belgesinin ise yaklaşık 3 yıldır.
 *Patentlere ek patent belgesi verilirken, Faydalı Modellere ek faydalı model belgesi verilmez. *Patent başvuruları ile Faydalı Model başvuruları söz konusu olduğunda aralarında hukuksal koruma açısından bir fark yoktur.

***Patent tescili nedir?***

Yeni, tekniğin bilinen durumunu aşan ve sanayiye uygulanabilen buluşların buluş sahibi adına patent enstitüsünce tescil edilerek belirli bir süre (7-20 yıl) tekel hakkı sağlanması işlemine “Patent Tescili” denir.

***Patent başvuru süreci nasıldır?***

Şekli şartlar açısından incelenir, Şekli şartlara uygunluk bildirilir, 12. ayda yıllık ücret ödenir, en geç 15. ayda araştırma talep edilir, başvuru 18. ayda yayınlanır, araştırma raporu düzenlenir ve yayınlanır, incelemeli/İncelemesiz sistem tercih edilir, inceleme talep edilir ve TPE tarafından İnceleme Raporu düzenlenir ve Patent verilir.

### COĞRAFİ İŞARET TESCİLİ

Coğrafi işaret, tüketiciler için ürünün kaynağını, karakteristik özelliklerini ve ürünün söz konusu karakteristik özellikleri ile coğrafi alan arasındaki bağlantıyı gösteren ve garanti eden kalite işaretidir. Coğrafi işaret tescili ile kalitesi, gelenekselliği, yöreden elde edilen hammaddesi ile yerel niteliklere bağlı olarak belli bir üne kavuşmuş ürünlerin korunması sağlanır.
Coğrafi işaret; Belirgin bir niteliği, ünü veya diğer özellikleri bakımından kökenin bulunduğu yöre, alan, bölge veya ülke ile özdeşleşmiş ürünü gösteren işarettir. Coğrafi işaretler, menşe adı ya da mahreç işareti olarak tescil edilir. Gıda, tarım, maden, el sanatları, sanayi ürünleri coğrafi işaret tesciline konu olabilir. 
Menşe adı ; Bir ürünün, tüm veya esas nitelikleri belirli bir coğrafi alana ait doğal ve beşeri unsurlardan kaynaklanıyorsa bu durumdaki coğrafi işaretlere “menşe adı” denir. Ürünün üretimi, işlenmesi ve diğer işlemlerinin tümünün belirlenen coğrafi alanın sınırları içinde gerçekleşmesi gerekmektedir. 
Mahreç işareti ; Belirgin bir niteliği, ünü veya diğer özellikleri itibarıyla belirli bir coğrafi alan ile özdeşleşmiş olan; üretim, işleme ya da diğer işlemlerinden en az birinin belirlenmiş coğrafi alan içinde gerçekleşmesi gereken ürünlerin konu olduğu coğrafi işaretlere “mahreç işareti” denir. Hammaddesi veya üretim, işleme aşamalarından bir tanesi yörede gerçekleşen bir ürün mahreç işareti olarak tescillendiğinde diğer üretim ve işleme aşamaları kaynaklandığı yöre dışında da gerçekleştirilebilir.
Coğrafi İşaret Olarak Tescil Edilemeyecek İşaretler Nelerdir?
Coğrafi işaret tanımına uymayan adlar ve işaretler, ürünlerin öz adı olmuş adlar ve işaretler, ürünün gerçek kaynağı konusunda halkı yanıltabilecek olan bitki türleri, hayvan soyları veya benzer adlar, kamu düzeni ve genel ahlaka aykırı işaretler, Paris Sözleşmesi ve Dünya Ticaret Örgütü'nü kuran Anlaşmaya üye ülkelerde korunmayan veya koruması sona ermiş veya kullanılmayan adlar ve işaretler.

***Coğrafi İşaret Korumasının Faydaları Nelerdir?***

Ürüne katma bir değer vererek üreticisinin gelirinin artmasını sağlar. Bölgesel kalkınma aracıdır. Biyoçeşitliliğin korunmasını sağlar. Tüketicinin ürün tercihini kolaylaştırır. Tüketiciyi korur. Bölgenin tanıtımını sağlayarak turizme katkıda bulunur. Bir ülkenin tarihi ve kültürel değerlerini korur Bir ülkenin ihracat gelirlerinde önemli bir yere sahip olabilir

### TASARIM TESCİLİ

"Tasarım", bir ürünün tümü, veya bir parçası veya üzerindeki süslemenin, çizgi, şekil, biçim, renk, doku, malzeme veya esneklik gibi insan duyuları ile algılanan çeşitli unsur veya özelliklerinin oluşturduğu bütünü” (554 sy.kararname Md.3) ifade eder. Tanımı kısaca özetlemek gerekirse, tasarım tescilinin bir ürünün dış görünüşünün tescili olduğunu ileri sürebiliriz. Nitekim tasarım tescilinin ürünün fonksiyonu ile hiçbir ilişkisi yoktur.

Tasarımda önemli olan ürün üzerinde uygulanmış bulunan yaratıcı faaliyettir. Tasarımın koruma süresi 5 yıl olup, 25 yıla kadar uzatılabilir.

***Tasarım Tescil Şartları***

Tasarımların tescil edilebilmesi için YENİLİK OLMASI ve AYIRT EDİCİ NİTELİĞE sahip olması gerekmektedir.

***Yenilik***

Bir tasarımın aynısı, başvuru veya rüchan tarihinden once DÜNYANIN HERHANGİ BİR YERİNDE kamuya sunulmamış ise o tasarım yeni kabul edilir. Ancak başvuru tarihinden önceki 12 ay içerisinde tasarımcı veya bu tasarımcının izin verdiği kişiler tarafından kamuya sunma veya bu kişilerin suistimali sonucu kamuya sunma YENİLİK ve AYIRT EDİCİ NİTELİK etkilenmez.

***Ayırt Edici Nitelik***

Bir tasarımın ayırt edici niteliğe sahip olması, bu tasarımın bilgilenmiş kullanıcı üzerinde yarattığı genel izlenim ile herhangi bir tasarımın böyle bir kullanıcıda yarattığı genel izlenim arasında belirgin bir farklılık olması anlamındadır.

Ayırt edici niteliğin değerlendirilmesinde, birbirleri ile kıyaslanan tasarımların ilke olarak farklılıklarından çok ortak özelliklerinin değerlendirilmesine ağırlık verilir ve tasarımcının tasarımı geliştirme açısından ne kadar seçenek özgürlüğüne sahip olduğu göz önüne alınır.

Tasarım hakkı sahibi, tescile konu tasarımı veya tasarımın uygulandığı ürünü üreten, piyasaya sunan, satan, sözleşme yapmak için icapta bulunan, ticari amaçlı kullanandır.

Tasarımcı ise, tasarımı gerçekleştiren kimsedir. Ekip çalışması sonucunda ortaya çıkan tasarımlarda tasarımcıların isimlerinin tek tek belirtilmesi gerekmektedir. Tasarım hakkı talep eden ile tasarımcının farklı olması durumunda, tasarım hakkı talep eden ile tasarımı dizayn eden kişi veya kişiler arasındaki ilişki başvuru esnasında beyan edilmelidir.
Tasarım Tescil Belgesi Başvurusunun Hazırlanması

Tasarım tescili ile korunmak istenen ürünlerin görsel tarifnamesi hazırlanmalıdır. Tasarım tarifnamesi tasarımın görsel olarak içerdiği yeniliklerin açıklanmasıdır. Vekilliğimizce hazırlanacak tasarım dosyalarında tasarım tarifnamesi vekillerimizce hazırlanmaktadır.
